15

indicativus est in narrando describentis et depingentiS, conjunctivus
referentis et judicantis,

Omnibus autem, quae ‹lisseruimUS‚ adeo id confirmatur, quod supra
contendi, ab usitatioribus formis ad minus usitatas per singula scripta
progressum esse Tacitum, ut rursus invenisse videatur, quod saeculo
ante jam formaverat lingua latina.

Sed his expositis de rectae orationis condicionalibus enuntiatis
finita est disputatio 3 quodsi, quid in horum formatione proprium sit
Taciti quaeritur, id primum patet, quam plurimorum generum usu eum
variare orationem studuisse, neque tamen promiscue singula usurpasse,
immo variis formis varias res rationesque non sine constantia quadam
exprimere esse solitum. Deinde apparet, pertinere haec quidem ad
omnia ejus scripta, sed magis elucere ex majoribuS‚ maxime ex annalibus,

Pergamus nunc ad condicionalia enuntiata obliquae orationi inserta,
de quibus non sine fructu erit disputatio, Sed cum in minoribus
opusculis tam exiguus sit exemplorum numerus, ut vix possit de his
aliquid certi statui, de solis historiis ‘et annalibus dicemus,

Satis constat, concessum esse historicis in obliquae orationis secun-
dariis sententiiS, praesentis vel perfecti conjunctivum adhibere, etiamsi
illa ex historicis temporibus pendeat. Quod usitatissimum est in lon-
gioribus orationibus neque tamen a brevioribus abhorret, dummodo cum
alacritate quadam eas referat scriptor. —- Quam diligentissime potui,
Taciti hac in re usum' perscrutatus sum et quae observavi nunc
proferam.

Non supervacaneum erit, eas primo segregare sententias, in quibus
nunquam usurpatur primariorum temporum conjunctivus, Nam in con-
secutione temporum summam fuisse Taciti licentiam non pauci putant;
J ungclausenius quidem vel talibus in locis: a III, 67 Servos quoque
Silani ut tormentis interrogentur actor publicus mancipio acceperat,
XIII, 27 scripsitque Caesar, privatim expenderent causam libertorum,
quotiens a patronis arguerentur3 in commune nihil derogent, —- defendi
posse librorum scripturam existimat. Ego certe in condicionalibus
enunciatis nequaquam tantam esse scriptoris libertatem demonstrare
studebo: q

Primum igitur semper historicorum temporum conjunctivus adhibe-
tur in iis enuntiatis quibus deest propria apodosiS‚ notio autem ejus
vice fungens continetur verbo ex quo pendet condicionalis sententia,
ejusque object0, ut: h IV, 59 veniam ostentanteS, si praesentia seque-

Ν

